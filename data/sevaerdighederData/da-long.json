{
  "POI_DOMKIRKEPORTEN_TITEL": "Domkirkeporten",
  "POI_DOMKIRKEPORTEN_SHORT_DESCRIPTION": "Porten, som består af to døre – den yderste i støbt bronze og den inderste af glas – blev skabt af kirkekunstneren Maja Lisa Engelhardt og indviet i 2012.",
  "POI_DOMKIRKEPORTEN_LONG_DESCRIPTION": "<p>Du står ved en bronzedør, der giver adgang til Domkirken.</p><p>Adgangen til Domkirkens vest-ende sker gennem to døre. Den yderste er af støbt bronze, og den anden er af glas. Dørenes udsmykning symboliserer et forhæng og er inspireret af Det Gamle Testamentes fortælling om forhænget, der skjulte det jødiske tempels allerhelligste rum. Her kom ypperstepræsten én gang årligt og bragte et dyreoffer. Ved Kristi død Langfredag flængedes forhænget, og det allerhelligste åbnede sig for give plads til den nye Pagt – Kristus. Nutidens kirkegængere går ind i Domkirken gennem den mørke port – gennem forhænget – og har nu i kraft af Kristi død uhindret adgang til Gud. Når menigheden forlader kirken, bevæger de sig ud i lyset; først gennem den lyse glasdør og herefter den forsølvede bagside af bronzedøren. Døren er skabt af kirkekunstneren Maja Lisa Engelhardt og blev afsløret af Dronning Margrethe II i 2012. Det år blev det markeret, at det var 200 år siden, at Domkirken fik status som sognekirke, efter man i 1812 sluttede med at holde gudstjeneste i Nørresogns kirke - den tidligere Gråbrødre Klosterkirke.</p>",
  "POI_DOMKIRKEPORTEN_NEXT_DESCRIPTION": "<p>På den modsatte side af Skovgaard Museet er der en lille have. På muren i haven hænger det næste punkt, som er et relief af mordet i Finderup Lade. Indgangen til haven finder du højre om Skovgaard Museet, som er den gule murstensbygning med spiret.</p>",
  "POI_FINNERUP_LADE_TITEL": "Relief af Mordet i Finnerup Lade",
  "POI_FINNERUP_LADE_SHORT_DESCRIPTION": "Relieffet i haven bag Skovgaard Museet er skabt af billedhuggeren Mogens Bøggild i 1986 og skildrer det sidste kongemord i Danmark, som fandt sted i 1286, da kong Erik Klipping blev dræbt i Finderup Lade.",
  "POI_FINNERUP_LADE_LONG_DESCRIPTION": "<p>Du står i haven bag Skovgaard Museet, og på gavlen til nabohuset ser du Mogens Bøggilds relief af Mordet i Finderup Lade.</p><p>Sct. Cecilie Nat den 22. november 1286 fandt det sidste kongemord sted i Danmark. Kong Erik Klipping blev dræbt med 56 stik i Finderup Lade, der befinder sig syv kilometer sydvest for Viborg. Drabet skete efter en længere strid med en gruppe stormænd om deres jordbesiddelser og øvrige rettigheder. Kongens lig blev bragt til Viborg Domkirke, hvor han blev begravet i koret. Uden at deres skyld kunne bevises, blev ni stormænd i 1287 kendt skyldige i kongemordet og dømt til fredløshed, heriblandt Marsk Stig Andersen. Bronzerelieffet viser den dramatiske situation, hvor de sammensvorne prøver at sprænge døren ind til kongen. En af dem har endda sat skulderen mod porten, mens en anden ligger halvt ud af sin seng. Da flere af figurerne er modelleret næsten frit, giver det relieffet en sjælden dramatik, ja en næsten livagtig skildring af optakten til kongedrabet. Relieffet er skabt af billedhuggeren Mogens Bøggild i 1986 og afsløret i 700-året for kongemordet.</p>",
  "POI_FINNERUP_LADE_NEXT_DESCRIPTION": "<p>Det næste punkt ligger i Latinerhaven. Gå til venstre fra haven bag Skovgaard Museet og langs fortovet rundt om Latinerhaven mod indgangen, som ligger på hjørnet af Sct. Mathias Gade og Kompagnistræde. Mindetavlen for Fugle-Mortensen ligger bagerst i haven. Den mest tilgængelige vej er til højre, når du kommer ind i haven.</p>",
  "POI_STEEN_STEENSEN_TITEL": "Mindestøtte for Steen Steensen Blicher",
  "POI_STEEN_STEENSEN_SHORT_DESCRIPTION": "Mindestøtten af St. St. Blicher, som blev skabt af billedhuggeren Theobald Thielemann i 1800-tallet, har tidligere været placeret tre andre steder i byen men har siden 1960 stået i Latinerhaven.",
  "POI_STEEN_STEENSEN_LONG_DESCRIPTION": "<p>Du er i Latinerhaven ved gavlen af Latinskolens gamle gymnastiksal og ser en buste af St. St. Blicher.</p><p>Bronzebusten af præsten og digteren St. St. Blicher, der levede fra 1782 til 1848, blev i 1960 anbragt i Latinerhaven for enden af Latinskolens gamle gymnastiksal. Tidligere havde busten været placeret tre andre steder i byen.</p><p>St. St. Blicher regnes for en af Danmarks mest betydningsfulde digtere og er da også med i litteraturkanonen med novellen Præsten i Vejlby udgivet i 1829. Han hentede sin inspiration på sine mange ture med hund og jagtgevær på den midtjyske Alhede. Her traf han et broget galleri af hedens beboere: bønder, hosebindere, rakkere og tatere, personer der ofte optræder i hans noveller. Billedhuggeren Theobald Thielemann skabte fra ca. 1840 en lang række statuer og mindetavler over sin samtids markante danske personligheder, bl.a. busten af St. St. Blicher fra 1866, der blev rejst efter en national idé om at give Jyllands store digter et varigt minde i Jyllands hovedby Viborg.</p>",
  "POI_STEEN_STEENSEN_NEXT_DESCRIPTION": "<p>Gå ud af Latinerhaven samme vej, som du kom ind, og drej til højre ad Kompagnistræde og over Nytorv, indtil du ikke kan komme længere. Drej til højre og gå igennem Nytorvgyde. Drej så til venstre ad Sct. Mogens Gade. Efter cirka 100 meter krydser du vejen og går ind ad stien i haveanlægget på modsatte side mod det næste punkt – Mindestøtten af Hans Tausen.</p>",
  "POI_FUGLE_MORTENSEN_TITEL": "Mindetavle for Fugle-Mortensen",
  "POI_FUGLE_MORTENSEN_SHORT_DESCRIPTION": "H. Chr. C. Mortensen var naturhistorielærer ved Katedralskole og fik tilnavnet Fugle-Mortensen. Det skyldtes hans interesse for ornitologi. Fugle-Mortensen satte ringmærkningen af fugle i Danmark i system.",
  "POI_FUGLE_MORTENSEN_LONG_DESCRIPTION": "<p>På Latinskolens væg i Latinerhaven hænger en mindetavle for ornitolog H. Chr. C. Mortensen.</p><p>H. Chr. C. Mortensen var naturhistorielærer ved Viborg Katedralskole og levede i Viborg fra 1888 frem til sin død i 1921. Hans tilnavn var Fugle-Mortensen, hvilket skal opfattes meget anerkendende og henviser til hans livslange interesse for ornitologi og frem for alt for ringmærkning af fugle. Metoden var kendt, men han forfinede og udviklede den ved bl.a. at introducere lette aluminiumsringe. Formålet med at ringmærke fuglene, især stære og storke, var bl.a. at kortlægge levealder, trækruter, overvintringsområder og andre aspekter af fuglenes liv. Hans yndlingsfugl var stæren, som han personligt ringmærkede mange af, og herudover 6.000 andre fugle. Et resultat af hans arbejde med ringmærkningen af storke viste, at de ikke fløj til Ægypten, som det beskrives af digtere som H. C. Andersen og B. S. Ingemann, men til Sydafrika.</p><p>Relieffet, som viser tre svævende storke, er udført af maleren Johannes Larsen, mens teksten er skrevet af en af Fugle-Mortensens elever fra Latinskolen, forfatteren Johannes V. Jensen. Mindepladen blev afsløret i 1952.</p>",
  "POI_FUGLE_MORTENSEN_NEXT_DESCRIPTION": "<p>Fra din placering kan du se Mindestøtten af St. St, Blicher, som er det næste punkt på ruten. Den står til venstre for Mindetavlen for Fugle-Mortensen blot ti meter længere fremme ad stien.</p>",
  "POI_HANS_TAUSEN_2005_TITEL": "Statue af Hans Tausen 2005",
  "POI_HANS_TAUSEN_2005_SHORT_DESCRIPTION": "Ved siden af mindestøtten fra 1836 står et nyt Hans Tausen monument. Det blev skabt i 2005 af kunstneren Bjørn Nørgaard.",
  "POI_HANS_TAUSEN_2005_LONG_DESCRIPTION": "<p>Du står foran Bjørn Nørgaards moderne statue af Hans Tausen i haveanlægget Hans Tausens Minde.</p><p>Viborg fejrede Reformationen i 2005, hvor det var 475 år siden, at de to protestantiske Nørre- og Søndresogns sognekirker blev indviet. Kirkerne fik til huse i de to tiggemunkeklosterkirker for henholdsvis Grå- og Sortebrødrene. Jubilæet blev også markeret med afsløringen af et nyt Hans Tausen monument. Opgaven blev lagt i hænderne på kunstneren Bjørn Nørgaard. Monumentet hviler på en hvælvet granitsten, der symboliserer jordkloden, mens de tre svungne stålben symboliserer treenigheden: Gud Faderen, Sønnen og Helligånden. Keramikfiguren af Hans Tausen står på en glasplade, som dækker over en stor hvid gravsten. Den hvide sten er i følge traditionen den sten, som Hans Tausen benyttede, da han prædikede på Gråbrødre Klosterkirkegård, før hans menighed fik adgang til selve klosterkirken. På figuren ses en række bronzetunger med citater fra Hans Tausens reformationsskrifter.</p>",
  "POI_HANS_TAUSEN_2005_NEXT_DESCRIPTION": "<p>Gå nu ud af haveanlægget igen og til venstre ad Sct. Mogens Gade mod Domkirkepladsen. Lige før Domkirkepladsen kommer du til Margretheplænen på din venstre side. Gå ind ad stien, indtil du når til det næste punkt, som er Kongehyldningsmonumentet. Det er en stor statue af en dronning og en dreng.</p>",
  "POI_HANS_TAUSEN_1836_TITEL": "Statue af Hans Tausen 1836",
  "POI_HANS_TAUSEN_1836_SHORT_DESCRIPTION": "Mindestøtten af Hans Tausen er udført af billedhuggeren H.E. Freund. Stenen blev rejst i haveanlægget ’Hans Tausens Minde’ i 1836, i 300-året for Reformationen.",
  "POI_HANS_TAUSEN_1836_LONG_DESCRIPTION": "<p>Du står i anlægget Hans Tausens Minde ved mindestøtten af Hans Tausen i et kirkerum, som er markeret af klippede bøgehække.</p><p>Danmarks reformator Hans Tausen kom som johannitermunk til Viborg i 1525. Da hans prædikener i johanniternes klosterkirke blev for kritiske for den katolske kirke, blev han udstødt af ordenen i 1526. Han fortsatte dog sine protestantiske prædikener. Først i Sct. Hans Kirke på det nuværende Nytorv og fra 1527 i gråbrødrenes store klosterkirke. Viborgs 12 katolske sognekirker blev nedrevet i 1529, og Grå- og Sortebrødrenes klosterkirker blev herefter indrettet som de protestantiske Nørre- og Søndresogns sognekirker. Reformationen blev gennemført i hele Danmark i 1536.</p><p>Mindestøtten er udført af billedhuggeren H.E. Freund. Den blev rejst i 300-året for reformationen i 1836 i det nyanlagte haveanlæg - Hans Tausens Minde.  Forsiden viser Hans Tausen over en indskrift: 2.TIMOTH.2.9. som er en henvisning til Bibelen: 'Guds ord er ikke bundet'. På siderne ses evangelistsymbolerne: løve for Markus, engel for Mattæus, tyr for Lukas og ørn for Johannes. Monumentet er desuden dekoreret med en række småfigurer og symboler: Delfiner, der symboliserer frelse. En kerub, som er billedet på en beskyttende vogter. En svane, et kors og en række rosetter.</p>",
  "POI_HANS_TAUSEN_1836_NEXT_DESCRIPTION": "<p>Du har sikkert bemærket, at der er to monumenter af Hans Tausen i haveanlægget. Til venstre for mindestøtten fra 1836 finder du det næste punkt, som også er et monument af Hans Tausen, men i en noget mere moderne version.</p>",
  "POI_DANMARKS_BEFRIELSE_TITEL": "Mindesten for Danmarks befrielse",
  "POI_DANMARKS_BEFRIELSE_SHORT_DESCRIPTION": "Mindestenene blev afsløret i 1970 – 25-året for befrielsen. Teksten er skrevet af forfatteren og museumsmanden Peter Seeberg.",
  "POI_DANMARKS_BEFRIELSE_LONG_DESCRIPTION": "<p>Du står ved fire sten i diget til Margretheplænen, der mindes afslutningen på Danmarks besættelse 5. maj 1945.</p><p>Forfatteren og museumsmanden Peter Seebergs smukke og rammende tekst til monument for befrielsen kan næsten ikke være kortere og mere beskrivende: På de fire mindesten står: 5. maj 1945 - Freden - Glæden - Sorgen. Monumentet blev afsløret i 25-året for befrielsen i 1970.</p>",
  "POI_DANMARKS_BEFRIELSE_NEXT_DESCRIPTION": "<p>Til højre for Mindestenene for Danmarks befrielse kan du se Sognegården. Fortsæt ad fortovet og højre om Sognegården til det næste punkt på ruten, som er Stænderpladsen. Punktet starter på fortovet, men handler også om statuen, Justitia, som står midt på plænen.</p>",
  "POI_KONGEHYLDNINGSMONUMENTET_TITEL": "Kongehyldningsmonumentet",
  "POI_KONGEHYLDNINGSMONUMENTET_SHORT_DESCRIPTION": "Statuen af Dronning Margrethe I og hendes 14-årige grandnevø og fostersøn, den senere kong Erik af Pommern, blev afsløret i 1965. Monumentet markerer Viborgs 600-årige historie som kongehyldningsby.",
  "POI_KONGEHYLDNINGSMONUMENTET_LONG_DESCRIPTION": "<p>Du står nu på Margretheplænen, hvor du mødes af Dronning Margrethe I og Erik af Pommern på Kongehyldningsmonumentet.</p><p>Viborg var kongehyldningssted siden den ældste middelalder, men den nærmere placering i middelalderen er ukendt. Den første konge, vi finder omtalt som hyldet i Viborg, er Kong Hardeknud i 1027, men arkæologiske fund ved Søndersø tyder på, at hans forgænger Knud den Store også blev hyldet i Viborg i 1019. Når kongerne i middelalderen skulle vælges til konge, skulle de alle først til Viborg for at blive hyldet på landstinget. Den sidste hyldning fandt sted i 1657, hvor den ni-årige kronprins, den senere Kong Christian V, hyldedes til konge. I Danmark overgik man til arvekongedømme i forbindelse med, at enevælden blev indført i 1660, og kongehyldningerne ophører. Billedhuggeren Axel Poulsens statue af Dronning Margrethe I og hendes 14-årige grandnevø og fostersøn, den senere kong Erik af Pommern blev afsløret i 1965 for at mindes Viborgs mere end 600-årige historie som kongehyldningsby. Stedet for statuen er ikke det gamle ting- og kongehyldningssted. I middelalderen var her beboelseshuse og baggårde.</p>",
  "POI_KONGEHYLDNINGSMONUMENTET_NEXT_DESCRIPTION": "<p>Det næste punkt på ruten er et mindesmærke for Danmarks befrielse, som er indsat i stendiget mellem Margretheplænen og Domkirkepladsen. Gå tilbage ad stien og ud mod Domkirkepladsen. Drej til venstre med det samme og gå langs stendiget, indtil du når til fire sten, hvor der står '5. maj 1945 - Freden – Glæden – Sorgen.'</p>",
  "POI_STAENDERPLADSEN_TITEL": "Stænderpladsen",
  "POI_STAENDERPLADSEN_SHORT_DESCRIPTION": "Viborg fejrede i 1950 fem jubilæer. Borgerne samlede ind til statuen, som symboliserer Viborg som retsby. Billedhuggeren Anker Hoffmann løste opgaven med en statue af retfærdighedsgudinden Justitia.",
  "POI_STAENDERPLADSEN_LONG_DESCRIPTION": "<p>Du står på hjørnet til Stænderpladsen med Viborg-pigen, som er en statue af en nøgen kvinde.</p><p>På Stænderpladsen er der forbløffende nok en direkte sammenhæng mellem et byjubilæum og en statue af en nøgen kvinde. I 1950 fejrede Viborg ikke færre end fem jubilæer, bl.a. byens gamle status som retsstad. En pengeindsamling blev igangsat, så viborgenserne kunne skænke byen et kunstværk, og der blev taget kontakt til billedhuggeren Anker Hoffmann. Han foreslog en kvindefigur, der skulle fremstille retfærdighedens gudinde Justitia med bind for øjnene og med griffel og pergamentrulle i hænderne for at symbolisere Viborgs gamle status som rets- og tingsted. Da statuen blev afsløret i 1954, var bindet for øjnene blevet fjernet. Anker Hoffmann fortalte om sin kvindeskulptur, at hun syntes at være formet ud af det dejlige, bakkede landskab omkring Viborg, og at han som inspiration havde benyttet tre modeller, som hver havde deres fortrin. Skulpturen affødte mange hede diskussioner. Viborg-pigen står med ansigtet mod det gamle Rådhus og ryggen mod byen.</p>",
  "POI_STAENDERPLADSEN_NEXT_DESCRIPTION": "<p>Fra Stænderpladsen vender du dig om og går tilbage på Domkirkepladsen til indgangen ved Domkirken. Det næste punkt på ruten er Domkirkens port. Terrænet på Domkirkepladsen kan være lidt ufremkommeligt, men porten kan også ses på afstand.</p>",
  "POI_VIBORG_DOMKIRKE_TITEL": "Domkirken",
  "POI_VIBORG_DOMKIRKE_SHORT_DESCRIPTION": "Viborg Domkirke har ligget det samme sted i mere end 900 år, men i 1876 var der feststemning i Viborg. Kirken skulle indvies efter en næsten total ombygning, der havde strakt sig over 13 år.",
  "POI_VIBORG_DOMKIRKE_LONG_DESCRIPTION": "<p>Du står foran Viborg Domkirke, som har ligget på dette sted i mere end 950 år.</p><p>I 1876 var der feststemning i Viborg. Domkirken skulle indvies efter en næsten total ombygning, der havde strakt sig over 13 år. Den eneste bygningsdel, der blev levnet af den gamle middelalderkirke, er den halvrunde apsis og kryptrummet østligst i kirken.</p><p>På kirkens apsis ses to pragtfulde romanske løver hugget i granit, og over dem kigger et mands- og et kvindehoved ud over Nørresø. På nordtårnet er der et andet romansk granitbillede, der viser en lille drage og en kanin.</p><p>Rundt langs kirken markerer kantsten i græsset de middelalderlige kapeller, blandt andet kapellet for Sct. Kjeld - Viborgs skytshelgen, der blev helgenkåret af Ærkebiskop Absalon i 1189. Indvendigt blev kirken udsmykket i årene fra 1901 til 1906 med en stor kalkmalet billedbibel under ledelse af Joakim Skovgaard. I koret markerer en mørk gravsten Kong Erik Klippings grav. Han blev slået ihjel i Finderup Lade i 1286. Historien om mordet i Finderup Lade kan du høre, hvis du vælger ruten Mindesten og Monumenter. </p>",
  "POI_VIBORG_DOMKIRKE_NEXT_DESCRIPTION": "<p>Det næste punkt på ruten er Bispegården. Du kan gå både højre og venstre om Domkirken. Når du står syd for og med ryggen til kirken, skal du gå til venstre ad Domkirkestræde. Bispegården ligger lige over for koret på Domkirken, men du kan også kigge ind i gården ved den første bygning på din venstre hånd efter Domkirken.</p><p>Hvis du er på hjul, er det næste stræk lidt ufremkommeligt med brosten og mange forhindringer. Du kan i stedet gå direkte til Sortebrødre Kirke. Gå ad Sct. Mogens Gade fra Domkirkepladsen til Sct. Mathias Gade. Sortebrødre Kirke ligger på din venstre hånd. Gå tilbage i menuen på din telefon og vælg Sortebrødre Kirke, når du er der.</p>",
  "POI_BISPEGARDEN_TITEL": "Bispegården",
  "POI_BISPEGARDEN_SHORT_DESCRIPTION": "I middelalderen var Bispegården bolig for kantoren, som ledede Domkirkens gudstjenester. Først i 1558 blev Bispegården indrettet som bolig for Viborgs biskop.",
  "POI_BISPEGARDEN_LONG_DESCRIPTION": "<p>Du er nu ved Bispegården, som ligger i forlængelse af Domkirken.</p><p>I middelalderen var en række af de bygninger, vi i dag kender som Bispegården, ikke bolig for biskoppen, men for kantoren, der var leder af Domkirkens gudstjenester. Bevaret til i dag er resterne af tre middelalderlige stenhuse, hvor de mest imponerende bygningsrester er tre sammenbyggede kældre, der findes i den nuværende nordfløj. I 1558 flyttede Viborgs biskop ind i bygningen. Bispegården led stor skade under den store bybrand i 1726, men blev genopbygget to år senere under ledelse af arkitekt Claus Stallknecht. Samme år blev to lindetræer plantet, der står på hver sin side af hoveddøren lige over for Domkirken. </p>",
  "POI_BISPEGARDEN_NEXT_DESCRIPTION": "<p>Fra Bispegården skal du gå sydpå ad det brostensbelagte Skolestræde og videre ad Sct. Leonis Stræde. På din venstre hånd finder du en hvid bygning med et kors på. Det er Sct. Kjelds Kirke.</p>",
  "POI_DOMPROVSTEGARDEN_TITEL": "Domprovstegården",
  "POI_DOMPROVSTEGARDEN_SHORT_DESCRIPTION": "Først i 1872, da domprovsten ved Viborg Domkirke flyttede ind i huset, begyndte viborgenserne at kalde huset for Domprovstegården. Tidligere havde adelsslægter til huse i bygården.",
  "POI_DOMPROVSTEGARDEN_LONG_DESCRIPTION": "<p>Du står nu ved det brolagte og stejle Sortebrødre Kirkestræde ved siden af Domprovstegården.</p><p>Adelsslægten Gyldenstierne opførte i 1480 bygningen ud mod strædet som deres bygård i Viborg. Mange af adelsslægterne havde dengang huse i Viborg, som de boede i, når de var til landsting eller til barnedåb, bryllup og begravelse i Domkirken. Da det store tugthus ved Søndersø manglede plads i 1838, blev den gamle adelsgård benyttet til kvindefængsel frem til 1856. Vagtmesteren og spindemesteren boede i forhuset.</p><p>Det var først i 1872, da domprovsten ved Viborg Domkirke flyttede ind i huset, at viborgenserne begyndte at kalde huset for Domprovstegården. Gavlen op mod Sortebrødre Kirke og facaden ud mod strædet blev renoveret 1912 og fremstår nu med de karakteristiske middelaldertræk. </p>",
  "POI_DOMPROVSTEGARDEN_NEXT_DESCRIPTION": "<p>Den lige vej til det næste punkt, som er Sortebrødre Kirke, er op ad trappen. Fortællingen starter på fortovet ved indgangen til kirken. Hvis trapperne er for meget, kan du gå tilbage ad Sct. Leonis Gade, til venstre ad Sct. Mathias Gade og til venstre ad St. Sct. Mikkels Gade. Så ender du også ved indgangen til Sortebrødre Kirke.</p>",
  "POI_SCT_KJELDS_KIRKE_TITEL": "Sct. Kjelds Kirke",
  "POI_SCT_KJELDS_KIRKE_SHORT_DESCRIPTION": "Det nuværende gamle hus, som stammer helt tilbage fra middelalderen, blev indviet som kirke i 1966 af den romersk-katolske menighed. Den nye kirke, som ligger her i dag, blev taget i brug i 2008.",
  "POI_SCT_KJELDS_KIRKE_LONG_DESCRIPTION": "<p>Du står ved et hvidt hus med et kors på midt i Sct. Leoni Stræde. Det rummer den katolske kirke, indviet til Viborgs skytshelgen Sct. Kjeld. </p><p>Den katolske menighed i Viborg indviede sit første kapel i Morvilles Gård i Sct. Mogens Gade 8. Det nuværende gamle hus ud til Sct. Leoni Stræde, som du står ved, stammer helt tilbage fra middelalderen. I 1946 købte menigheden huset og indrettede et kapel. 20 år senere blev det indviet som kirke. I porten kan man se et murstykke med store røde munkesten, og hele kælderen er et velbevaret rum fra middelalderhuset. I en sidebygning til det gamle middelalderhus blev den nye kirke indviet i 2008. I alterbordet blev nedlagt relikvier af Sankt Gregor den Store, Sankt Thomas af Canterbury og Sankt Maria Goretti. Foran i haven ud mod Sct. Mikkels Gade lå også en af de tolv middelalderlige sognekirker, som blev nedrevet i 1529. Kirken var ca. 20 meter lang og bygget af granitsten og røde munkesten. Den benævnes skiftevis Trinitatis eller Drottens kirke. Trinitatis betyder Treenigheden og Drotten - Gud eller Herren på gammeldansk. </p>",
  "POI_SCT_KJELDS_KIRKE_NEXT_DESCRIPTION": "<p>Hvis du vender dig rundt og kigger på den modsatte side af Sct. Leonis Stræde, ser du det næste punkt. Det er statuen af Den hellige Apollonia.</p>",
  "POI_APPOLONIA_TITEL": "Statue af Den hellige Apollonia",
  "POI_APPOLONIA_SHORT_DESCRIPTION": "Den hellige Apollonia var en from, ældre kvinde, der led martyrdøden under forfølgelsen af de kristne i Ægypten 249 e.Kr. Apollonia er tandlægernes skytshelgen. Bronzeskulpturen er opstillet i 1994.",
  "POI_APPOLONIA_LONG_DESCRIPTION": "<p>Du står ved trappen op til Sortebrødre Klosterkirke. Til venstre for trappen ser du statuen af Sankt Apollonia. </p><p>Gaden hed tidligere Lonne Stræde og har nok fået sit navn efter Lones kilde, der lå tæt på hjørnet af Sortebrødre Kirkestræde og Sct. Leoni Gade. Både Lone og Leoni er en fordanskning for den hellige Apollonia. Hun var en from, ældre kvinde, der led martyrdøden under forfølgelsen af de kristne i Alexandria i Ægypten år 249 efter Kristi fødsel. Legenden fortæller, at hun under torturen fik slået sine tænder ud. Hun ville ikke tage afstand fra sin kristne tro og valgte i stedet at springe ind i bålet, hvor hun døde i flammerne. Hun siges at hjælpe folk med tandpine og er tandlægernes skytshelgen. På foranledning af forfatteren og museumsmanden Peter Seeberg, og med økonomisk støtte fra Dansk Tandlægeforening, skabte kunstneren Hanne Warming bronzeskulpturen af Apollonia, der blev opstillet i 1994. </p>",
  "POI_APPOLONIA_NEXT_DESCRIPTION": "<p>På den modsatte side af trappen troner en stor rød bygning. Det er Domprovstegården, som er det næste punkt på ruten.</p>",
  "POI_SORTEBRODRE_KIRKE_TITEL": "Sortebrødre Kirke",
  "POI_SORTEBRODRE_KIRKE_SHORT_DESCRIPTION": "Sortebrødrene kom til Viborg for små 800 år siden og begyndte deres kirkebyggeri. Den store røde teglstenkirke er en såkaldt langhuskirke, hvor skib og kor går ud i ét.",
  "POI_SORTEBRODRE_KIRKE_LONG_DESCRIPTION": "<p>Du står nu foran Sortebrødre Kirke, som er Viborgs eneste bevarede middelalderkirke.</p><p>Sortebrødrene kom til Viborg for små 800 år siden og påbegyndte deres kirkebyggeri omkring 1240. De sidste byggearbejder på kirken blev afsluttet omkring 1300. Den store røde teglstenskirke er en såkaldt langhuskirke, hvor skib og kor går ud i ét. Kirken har nu to sideskibe. Mod nord er der tale om genanvendelse af to middelalderlige kapeller, og mod syd af den nordlige korsgang i klosteret. Af selve klosteret, hvor munkene boede, er kun bevaret det nævnte stykke af korsgangen. Det er en overhvælvet gang, der var på indersiden af de fire fløje, der omgav den lukkede klostergård. Koret rummer kirkens absolutte pragtstykke, en forgyldt fløjaltertavle, som er skåret og malet i Antwerpen i 1520-erne. Den stod ikke i kirken, da munkene boede i klosteret, men kom til byen som en gave fra Frederik 7, da kirken blev svært skadet af den store bybrand i 1726. Oprindeligt stod den på Københavns Slot. På skibets sydvæg hænger et middelalderligt krucifiks, som er købt fra Gråbrødre Kirke i 1813. </p>",
  "POI_SORTEBRODRE_KIRKE_NEXT_DESCRIPTION": "<p>Det næste punkt på ruten er Sct. Mathias Kirke på Hjultorvet. Fra Sortebrødre Kirke går du nordpå op ad St. Sct. Mikkels Gade og til venstre ad Sct. Mathias Gade. Du kan ikke få øje på kirken, men kirken lå under de aftegninger, du ser midt på Hjultorvet.</p>",
  "POI_SCT_MATHIAS_KIRKE_TITEL": "Sct. Mathias Kirke",
  "POI_SCT_MATHIAS_KIRKE_SHORT_DESCRIPTION": "På Hjultorvet viser de grålige felter på torvet stedet, hvor Sct. Mathias Kirke lå frem til 1529. Da blev kirken revet ned sammen med byens andre elleve sognekirker som følge af reformationen.",
  "POI_SCT_MATHIAS_KIRKE_LONG_DESCRIPTION": "<p>Nu er du på Hjultorvet, og de grålige felter på torvet viser stedet, hvor Sct. Mathias Kirke og kirkegård lå.</p><p>På Hjultorvet lå sognekirken Sankt Mathias kirke frem til 1529, hvor den blev revet ned sammen med byens andre elleve sognekirker. Den bestod af skib, kor og en halvrund apsis og har slet ikke lignet den såkaldte kirkeskulptur midt på torvet. En arkæologisk udgravning i 1999 viste også spor efter en ældre trækirke, og ca. 250 skeletter blev udgravet. En enkel grav skilte sig ud, idet den døde havde fået et blystykke med runeindskrift med sig i graven. Indskriften tydes som en trylleformular og en bøn til jomfru Maria. Kirken er opkaldt efter apostlen Mathias eller Mads på dansk. Han blev henrettet ved halshugning og afbildes derfor enten med en økse eller en hellebard.</p>",
  "POI_SCT_MATHIAS_KIRKE_NEXT_DESCRIPTION": "<p>Fra Hjultorvet skal du op ad den stejle Lille Hjultorvsgyde og til højre ad Vestergade, hvorefter du kommer til Nytorv. Her ligger - eller rettere lå - det næste punkt, Sct. Hans Kirke.</p>",
  "POI_SCT_HANS_KIRKE_TITEL": "Sct. Hans Kirke",
  "POI_SCT_HANS_KIRKE_SHORT_DESCRIPTION": "Sct. Hans Kirke var skueplads for de tidligste protestantiske prædikener af Hans Tausen i 1500-tallet. Kirken blev revet ned i 1529, men tårnet med stormklokken blev stående indtil 1584.",
  "POI_SCT_HANS_KIRKE_LONG_DESCRIPTION": "<p>Nu står du på Nytorv og også oven på den tidligere Sct. Hans Kirke og kirkegård. </p><p>På Nytorv udgravede Viborg Museum i 2015 fundamenterne til Sct. Hans Kirke, der bestod af skib, kor og et tårn. Arkæologerne undersøgte også ca. 650 begravelser. Sct. Hans Kirke var skueplads for de tidligste protestantiske prædikener af Hans Tausen i 1526. Da viborgenserne fik kongens tilladelse til at nedrive byens tolv sognekirker i 1529, fjernede de også Sct. Hans Kirke på nær tårnet. Her hang frem til 1584 byens stormklokke, der kaldte til slukning af ildebrand. I 1584 blev tårnet nedrevet og hele kirkegården ryddet og brolagt, da pladsen Nytorv skulle anvendes til hyldning af prins Christian, den senere Kong Christian 4. Navnet Hans er den danske form af Johannes. Kirken må derfor enten være opkaldt efter Evangelisten Johannes eller mest sandsynligt efter Johannes Døberen. Hans helgendag er den 24. juni, hvor vi tænder Sankt Hans bål aftenen før.</p>",
  "POI_SCT_HANS_KIRKE_NEXT_DESCRIPTION": "<p>Det næste punkt er Sct. Mogens Kirke, som sjovt nok findes på Sct. Mogens Gade. Gå igennem Nytorvgyde i det nordøstlige hjørne af Nytorv. For enden af gyden går du til venstre ad Sct. Mogens Gade. Der er etableret gangbane for kørestolsbrugere på dele af Sct. Mogens Gade, men vær opmærksom på den kørende trafik, som også bruger gangbanen. Historien om Sct. Mogens Kirke starter lige efter guldkringlen, som hænger på hjørnet af Sct. Mogens Gade og Rosenstræde.</p>",
  "POI_SCT_MOGENS_KIRKE_TITEL": "Sct. Mogens Kirke",
  "POI_SCT_MOGENS_KIRKE_SHORT_DESCRIPTION": "Gennem de sidste 200 til 300 år har man på hjørnegrunden opgravet store firkantede granitsten og mange skeletter. Begge dele er spor efter den forsvundne middelalderlige Sct. Mogens Kirke og kirkegård.",
  "POI_SCT_MOGENS_KIRKE_LONG_DESCRIPTION": "<p>Du er nu på hjørnet af Rosenstræde og Sankt Mogens Gade, hvor Sankt Mogens Kirke tidligere lå. </p><p>Ved flere lejligheder gennem de sidste 2-300 år har man på hjørnegrunden opgravet store tilhuggede granitsten og skeletter. Begge dele er spor af den middelalderlige Sct. Mogens Kirke og kirkegård, der blev nedrevet i 1529. Mogens er en fordanskning af det latinske ord Magnus, som betyder stor. Flere helgener har haft dette navn. Muligvis er kirken i Viborg opkaldt efter den hellige Magnus fra Italien. Men der kan også peges på Magnus fra Orkneyøerne, der var af norsk afstamning. Han blev dræbt i 1116 på en lille ø Egilsay, der betyder Ejgil Ø, og ligger begravet i Domkirken, kaldet Magnuskatedralen, i Kirkwall.</p>",
  "POI_SCT_MOGENS_KIRKE_NEXT_DESCRIPTION": "<p>Det næste punkt på ruten er Gråbrødre Klosterkirke, som ligger tilbage ad Sct. Mogensgade. Gråbrødre Kloster ligger i baggården i forlængelse af Lille Sct. Hans Gade på din venstre hånd.</p>",
  "POI_GRABRODRE_KLOSTERKIRKE_TITEL": "Gråbrødre Klosterkirke",
  "POI_GRABRODRE_KLOSTERKIRKE_SHORT_DESCRIPTION": "Reformationen foregik i Gråbrødrenes kirke, hvor Hans Tausen fra 1527 prædikede det protestantiske budskab for sine tilhørere.",
  "POI_GRABRODRE_KLOSTERKIRKE_LONG_DESCRIPTION": "<p>Du er nu ved Gråbrødre Kloster. Du kan komme helt tæt på klosteret, men der er lidt stejlt. Læg i øvrigt mærke til ledelinjen til baggården, som er lavet af genbrugte gamle sokkelsten til moderne gravsten.</p><p>I 1235 grundlagde gråbrødrene deres kloster i Viborg. Kirken blev benyttet til gudstjeneste frem til 1812, men blev da lukket, da den var i meget ringe bygningsmæssig stand. Den blev nedrevet i 1830, men vi kan følge murenes forløb i de klippede hække i det lille haveanlæg Hans Tausens Minde. Klosteret blev udbygget i løbet af middelalderen til et ganske stort kompleks, der bl.a. omfattede to lukkede klostergårde, en smedje og en hellig kilde – Maria Sundhedsbrønd. Nogle af bygningerne i den nordre gård findes stadig bevaret.</p><p>Reformationen foregik i Gråbrødrenes kirke, hvor Hans Tausen fra 1527 prædikede det protestantiske budskab for sine tilhørere. Klosteret blev i reformationsårene ombygget til Kong Christian III’s brug, og i 1970-erne genskabte man det rum i stueetagen, som kongen brugte, når han opholdt sig i Viborg. Rummet går i dag under navnet ”Kongens Kammer”. I 1541 bestemte kongen, at det gamle Gråbrødre Kloster skulle omdannes til et hospital, altså et hjem for syge, gamle og fattige. I dag er syv små ældreboliger indrettet i klosteret.</p>",
  "POI_GRABRODRE_KLOSTERKIRKE_NEXT_DESCRIPTION": "<p>Det næste og største punkt på ruten er Domkirken. Fortsæt tilbage ad Sct. Mogens Gade, indtil du har Domkirken på din venstre hånd. Domkirkepladsen er brostensbelagt, så hvis du er på hjul, er den bedste vej langs Magretheplænen langs pladsens nordlige side.</p>",
  
  "POI_STORMKLOKKEN_TITEL": "Stormklokken på Domkirkens tårn",
  "POI_STORMKLOKKEN_SHORT_DESCRIPTION": "I tilfælde af brand skyndte de nærmeste folk sig hen til stormklokken og ringede for at sammenkalde byens indbyggere til hjælp med at slukke ildebranden. Stormklokken er udstillet i Domkirkens kælder.",
  "POI_STORMKLOKKEN_LONG_DESCRIPTION": "<p>Du er nu i byens hjerte ved Domkirken.</p><p>På Domkirkens nordtårn sidder helt umotiveret et gammel rustent jernhåndtag. Det er med til at fortælle historien om de frygtede bybrande. I tilfælde af brand skyndte man sig hen til håndtaget, som var forbundet med stormklokken. Man ringede for at sammenkalde byens indbyggere til hjælp med at slukke ildebranden. Stormklokken hang i Sct. Hans Kirkes tårn på Nytorv frem til 1584, hvorefter den flyttede til Sct. Ibs Kirkes tårn, der lå i Viborgs nordlige del. Klokken hang her til 1613, hvor den fik plads i Domkirkens nordtårn. Siden 1984 har stormklokken været udstillet i Domkirkens lille museum i kælderen under det sydlige tårn. </p>",
  "POI_STORMKLOKKEN_NEXT_DESCRIPTION": "<p>Fra Domkirkepladsen skal du videre til haven bag Skovgaard Museet. Skovgaard Museet hører hjemme i Viborgs gamle rådhus, der ligger til venstre, når du kigger ud over P-pladsen. Gå ud til Sct. Mogens Gade og rundt om museet, indtil du har indgangen til haven på din venstre side.</p>",
  "POI_SKOVGARDMUSEETS_HAVE_TITEL": "Skovgaard Museets have",
  "POI_SKOVGARDMUSEETS_HAVE_SHORT_DESCRIPTION": "En lille fredfyldt og frodig oase blev anlagt i 1970’erne bag museet. Ud over det grønne findes i haven også Edith Ludvigsens fuglespringvand og Mogens Bøgilds relief af mordet på Erik Klipping.",
  "POI_SKOVGARDMUSEETS_HAVE_LONG_DESCRIPTION": "<p>Du står nu i haven bag Skovgaard Museet, som er Viborgs gamle rådhus fra 1728.</p><p>Det gamle Viborg Rådhus ligger på sydsiden af Domkirkepladsen og dannede rammen om Viborg bys administration frem til 1874. I kælderen lå byens arrest, og her stod også byens brandsprøjte. I 1889 flyttede Viborg Museum ind i den smukke barokbygning, og siden 1980 har Skovgaard Museet haft til huse her. I løbet af 1970’erne blev den lille fine grønne museumshave anlagt med klippede hække, stynede småbladede lindetræer og brolægning bag museet. Centralt i haven kan du se Edith Ludvigsens fuglespringvand fra 1984, som er skabt over frugten fra sumpplanten hornnød. I det sydvestlige hjørne finder du et relief af Mogens Bøgild, der viser mordet på kong Erik Klipping i Finderup Lade i 1286. Du kan høre mere om relieffet, hvis du vælger ruten Mindesten og Monumenter. Fuglespringvandets sagte rislen og det fine lys gennem træerne gør haven til en fredfyldt og frodig oase midt i Viborg. </p>",
  "POI_SKOVGARDMUSEETS_HAVE_NEXT_DESCRIPTION": "<p>Gå tilbage til Sct. Mogens Gade. På modsatte side af vejen ser du Latinerhaven. Gå venstre rundt om haven langs fortovet, indtil du når indgangen på den modsatte side på hjørnet af Sct. Mathias Gade og Kompagnistræde.</p>",
  "POI_LATINERHAVEN_TITEL": "Latinerhaven",
  "POI_LATINERHAVEN_SHORT_DESCRIPTION": "Den opdelte grønne byhave tilhørte tidligere latinskolens rektor. Find både det gamle ’Rektors Lysthus’, Mindetavlen for Fugle-Mortensen og monumentet for hedens digter St. St. Blicher.",
  "POI_LATINERHAVEN_LONG_DESCRIPTION": "<p>Nu er du ved Latinerhaven, som er Viborgs centrale byhave. </p><p>Latinerhaven er den sidste store ubebyggede brandtomt efter den voldsomme bybrand i 1726, hvor halvdelen af Viborg blev lagt øde - også de fire adelsgårde, der lå, hvor haven ligger i dag. Latinerhaven har fået sit navn, fordi latinskolens rektor senere havde sin private have her. På hjørnet mellem Sct. Mogens Gade og Sct. Mathias Gade findes stadig det ca. 200 år gamle 'Rektors Lysthus'. Den grønne byhave er opdelt i forskellige afsnit, blandt andet med stauder, forårs- og sommerblomster, og der findes også et lille haveafsnit med kryddersnapseurter. I haven kan du finde monumentet for hedens digter St. St. Blicher og en mindetavle for ornitologen H. Chr. C. Mortensen, også kaldet ”Fugle-Mortensen”. Du kan høre mere om de to, hvis du vælger ruten Mindesten og Monumenter. Ved siden af Latinskolens gamle gymnastiksal findes Løvebrønden. Den er tegnet af den lokale arkitekt Frederik Jensen i anledningen af Viborg Bys og Omegns Sparekasses 100 års jubilæum i 1928. I 1935 skulle Sparekassen udvides, og brønden stod i vejen og blev skænket til byens forskønnelse og opstillet i Latinerhaven. </p>",
  "POI_LATINERHAVEN_NEXT_DESCRIPTION": "<p>Når du har set Latinerhaven, skal du tilbage ud af haven og til højre op ad Kompagnistræde. For enden af Kompagnistræde ligger Nytorv. Gå til venstre ad Nytorv mod den laksefarvede bygning på den modsatte side, hvorpå der står Apothek. Her begynder historien om Svaneapotekets kældre - Margrethekælderen.</p>",
  "POI_MARGRETHEKAELDEREN_TITEL": "Margrethekælderen",
  "POI_MARGRETHEKAELDEREN_SHORT_DESCRIPTION": "I 1400-tallet tilhørte huset og kælderen Dronning Margrethe I. Skiltet over døren fortæller, at her lå et apotek, som blev grundlagt i 1573 som Nørrejyllands første apotek.",
  "POI_MARGRETHEKAELDEREN_LONG_DESCRIPTION": "<p>Du er ved det gamle Svaneapotek, hvor du finder resterne af Viborgs ældste bevarede hus, som engang var ejet af Dronning Margrethe I.</p><p>Margrethekælderen ligger i en stor laksefarvet bygning. Denne farve kendetegnede engang en række af Viborgs huse. Skiltet over døren fortæller, at her var der et apotek - Svaneapoteket - som blev grundlagt i 1573 som Nørrejyllands første apotek. I kælderen finder vi resterne af Viborgs ældste bevarede hus. Kælderen og huset tilhørte i 1406 Dronning Margrethe I, og vi kan følge huset yderligere godt 50 år tilbage i tiden til ca. 1350, så kælderen er altså mere end 650 år gammel. Svaneapoteket flyttede til nyere lokaler i 1993.</p>",
  "POI_MARGRETHEKAELDEREN_NEXT_DESCRIPTION": "<p>På det modsatte hjørne af St. Sct. Hans Gade ser du en stor rød murstensbygning med hvide vinduer. Det er Stiftamtmandsgården, som er det næste hemmelige sted på ruten.</p>",
  "POI_AMTMANDS_GARDEN_TITEL": "Amtmands-gården",
  "POI_AMTMANDS_GARDEN_SHORT_DESCRIPTION": "En stiftamtmand stod i spidsen for den verdslige administration i et stift. Fra 1824 – 2004 var det flotte barokhus bolig for de skiftende stiftamtmænd i Viborg Stift.",
  "POI_AMTMANDS_GARDEN_LONG_DESCRIPTION": "<p>Du er på nordsiden af Nytorv ved den imponerende Stiftamtmandsgård med de mange fine murede detaljer. </p><p>I næsten 200 år, fra 1824 og til 2004, var det flotte barokhus bolig for de skiftende stiftamtmænd i Viborg stift. En stiftamtmand stod i spidsen for den verdslige forvaltning i et stift. Men huset er noget ældre og stod færdigbygget som privatbolig i 1758. Det blev opført 32 år efter, at den tidligere bygning blev flammernes bytte under den store bybrand. Sandstenstavlen midt på huset fortæller, at ægteparret Janus Friedenreich og Anne Margrethe Lind var bygherre. Sidefløjen ud til St. Sct. Hans Gade rummer rester af en middelalderlig boderække – som er en række små sammenbyggede udlejningsboliger, der ofte indeholdt et værksted til håndværkere, daglejere og fattige. Byggematerialet har været de store røde munkesten, som du stadig kan ane i portens malede murværk ned mod torvet. Inde i gården er der på venstre hånd en ca. 150 år gammel halvrund havestue, der oprindelig blev opført som en vognremise til Stiftamtmandens vogn og heste. Den store have er enestående i Viborg, omgivet som den er af bygninger, baghusmure og havemur. </p>",
  "POI_AMTMANDS_GARDEN_NEXT_DESCRIPTION": "<p>Ved siden af Stiftamtmandsgården ligger en hvid bygning med en port i midten. Porten er indgangen til De gamle købmandsgårde, som er det næste punkt på ruten. Historien begynder, når du står ved porten.</p>",
  "POI_DE_GAMLE_KOBMANDSGARDE_TITEL": "De gamle købmandsgårde",
  "POI_DE_GAMLE_KOBMANDSGARDE_SHORT_DESCRIPTION": "Tidligere boede byens førende købmænd rundt omkring Nytorv. Ud mod gaden og torvet lå butikken, men gik man ind gennem porten, var der lagerrum, pakhuse og stalde.",
  "POI_DE_GAMLE_KOBMANDSGARDE_LONG_DESCRIPTION": "<p>Du står nu ved porten til De gamle købmandsgårde.</p><p>Tæt på Nytorv lå de store købmandsgårde. Nytorvgyde 3 blev således opført som købmandsgård; de nuværende bygninger er fra 1837- 47. Ud mod gaden og torvet lå butikken, men gik man ind gennem porten, var der lagerrum, pakhuse og stalde. I takt med gårdsaneringer op gennem tiden er de mange baghuse forsvundet, men de små intime gårdrum indrammet af såvel gammel som ny bebyggelse fornemmes fortsat, især bag husene langs Nytorvgyde og bag Nytorv 5. Hvis du går ind ad porten, finder du en lille bindingsværkbygning fra 1730. Går du hen til gavlen, finder du tre jernringe. De sidder i dag meget højt, fordi terrænet i nyere tid er faldet. For 100 år siden blev de benyttet af omegnens bønder til at binde deres heste ved, når de kom til byen for at købe de varer, de ikke selv kunne fremstille. </p>",
  "POI_DE_GAMLE_KOBMANDSGARDE_NEXT_DESCRIPTION": "<p>Fra Nytorv skal du igennem Nytorvgyde fra torvets nordøstlige hjørne. Når du er igennem gyden, drejer du til venstre. Det næste punkt er det gamle værtshus Paradiset, som lå på nordsiden af Nytorvgyde.</p>",
  "POI_VAERTSHUSET_PARADISET_TITEL": "Værtshuset Paradiset",
  "POI_VAERTSHUSET_PARADISET_SHORT_DESCRIPTION": "Stemningen var høj i 1674 i kælderbeværtningen Paradiset. Fire adelsmænd lod øllet glide ned og kom til så voldsom diskussion, at brushanerne endte i en dødelig duel i Nytorvgyde.",
  "POI_VAERTSHUSET_PARADISET_LONG_DESCRIPTION": "<p>Du er nu ved nordsiden af Nytorvgyde. Her lå værtshuset Paradiset, hvor et værtshusbesøg i 1600-tallet fik en dødelig udgang.</p><p>Stemningen var høj den 18. marts 1674 i Salomon Gerbers kælderbeværtning Paradiset, der lå nederst i Nytorvgyde.  Fire adelsmænd, Johan Rantzau, Caspar Brockenhuus, Otto Bille og Christoffer Gersdorf havde først på aftenen varmet op i Svaneapotekets snapsestue på Nytorv. Senere fortrak de til Paradiset. Drikkeriet fortsatte, men som det gamle ordsprog siger: Når øllet går ind, så går forstanden ud. Det skete også her. Det kom til voldsom diskussion, det ene ord tog det andet, og de fire brushaner tumlede ude i Nytorvgyde sammen med to tjenere, der bar håndlygter. I det flakkende skær fra lygterne krydsedes kårdeklingerne, og en, skulle det vise sig, dødelig duel udkæmpedes. De to par fægtede det bedste, de havde lært, og til sidst måtte adelsmændene Bille og Gersdorf strække våben. Hårdt sårede gled de ned på brostenene. Tililende bar dem op på Svaneapoteket, hvor Bille udåndede. Gersdorf døde også senere af sine sår hjemme hos sig selv. </p>",
  "POI_VAERTSHUSET_PARADISET_NEXT_DESCRIPTION": "<p>Det næste hemmelige sted på ruten er Karnapgården, som ligger længere oppe ad Sct. Mogens Gade. Efter cirka 150 meter kommer du til en rød murstensbygning på din venstre hånd med en port med teksten ANNO og 31 - det er Karnapgården. Der er anlagt en gangbane på Sct. Mogens Gade, men vær opmærksom på den kørende trafik.</p>",
  "POI_KARNAPGARDEN_TITEL": "Karnapgården",
  "POI_KARNAPGARDEN_SHORT_DESCRIPTION": "Karnapgården fra 1500-tallet er nok Sct. Mogens Gades mest markante hus. Byggematerialet er blandt andet brogede kvadersten fra de tolv sognekirker, der blev nedrevet i 1529.",
  "POI_KARNAPGARDEN_LONG_DESCRIPTION": "<p>Du befinder dig i den nordlige ende af Sct. Mogens Gade foran en bygning opført af røde teglsten og tilhuggede granitsten, som er Karnapgården.</p><p>Karnapgården er nok Sct. Mogens Gades mest markante hus. Ældst er kælderen fra ca. 1530, men som det kan læses på murankrene, stammer de stående mure fra henholdsvis 1643 og 1649. Byggematerialet er røde mursten og massevis af brogede kvadersten fra nogle af de tolv sognekirker, der blev nedrevet i 1529. Den fremspringende karnap har et dobbelt formål. Den giver bedre lys til rummet bagved og bedre udsyn til gaden. Hvis du går ind gennem porten, kan du se endnu et eksempel på genanvendte kirkesten på sidefløjen. Her er indmuret to halvrunde såkaldte tympanoner, der normalt sidder over dørene i vestenden af kirken. Den ene stump viser ansigtet af en engel. Af den anden tympanon er halvdelen bevaret. Billedet viser Kristus med højre hånd løftet til velsignelse, og til venstre ses det græske bogstav A for Alpha og solen. På den forsvundne halvdel har der været et O for Omega og en måne. Symbolerne henviser til Kristi ord: ”Jeg er begyndelsen og enden”. </p>",
  "POI_KARNAPGARDEN_NEXT_DESCRIPTION": "<p>Fra Karnapgården skal du tilbage ad Sct. Mogens Gade til det næste hemmelige punkt på ruten. Punktet hedder Billen er dum og er en indgravering i et stort træ, som står i haveanlægget Hans Tausens Minde. Haveanlægget ligger på din venstre hånd, lige inden du når til Gråbrødre Kirke Stræde.</p>",
  "POI_BILLEN_ER_DUM_TITEL": "Billen er dum",
  "POI_BILLEN_ER_DUM_SHORT_DESCRIPTION": "For mange år siden sneg to drenge fra Østre Skole sig ind i Hans Tausens Minde og ridsede ”Billen er dum” i et af bøgetræerne. Billen var efternavnet på frk. Billetoft, som underviste i sprog på Viborg Katedralskole.",
  "POI_BILLEN_ER_DUM_LONG_DESCRIPTION": "<p>Går du tæt på det store bøgetræ på højre hånd efter rosenhaven, ser du indskriften ”Billen er dum”. </p><p>Der er mange måder at blive husket på, nogle gange frivilligt og andre gange helt ufrivilligt, som med Billens træ. Billen var frk. Ellen Billetofts øgenavn. Hun underviste i sprog på Viborg Katedralskole fra 1938 til 1969 og boede i det gule hus tæt på rosenhaven ved Hans Tausens Minde. I 1970’erne sneg to drenge, Jens Christian og Gerd, der gik på den nærliggende Østre Skole, sig ind i anlægget. De var kommet på kant med ”Billen” og ridsede nu med en skruetrækker: ”Billen er dum” i et af bøgetræerne. Man siger, at tiden sletter alle spor, og i dette tilfælde er det korrekt. Den gamle næsvished bliver for hvert år mere og mere utydelig, i takt med at bøgetræet vokser. En dag er de tre ord helt borte, og sådan vil det nok også gå med erindringen om frk. Billetoft. </p>",
  "POI_BILLEN_ER_DUM_NEXT_DESCRIPTION": "<p>Gå tilbage til Sct. Mogens Gade. Det næste hemmelige punkt på ruten er den gamle Vestre Landsret på Stænderpladsen. Fra Hans Tausens Minde skal du til venstre mod Domkirkepladsen. Drej til venstre efter Margretheplænen langs Domkirkepladsen og følg fortovet forbi Sognegården. Drej venstre omkring Sognegården og fortsæt, indtil du kan se en lille bro, som krydser gaden mellem de to store røde bygninger nederst i strædet.</p>",
  "POI_VESTRE_LANDSRET_OG_SUKKENES_BRO_TITEL": "Vestre Landsret og Sukkenes bro",
  "POI_VESTRE_LANDSRET_OG_SUKKENES_BRO_SHORT_DESCRIPTION": "Sukkenes Bro forbinder den tidligere Vestre Landsret og Arresthuset. Sukkenes Bro har fået navnet, da det er her, den dømte får det sidste glimt af friheden inden afsoning, hvilket skulle udløse dybe suk.",
  "POI_VESTRE_LANDSRET_OG_SUKKENES_BRO_LONG_DESCRIPTION": "<p>For enden af strædet ser du Sukkenes Bro, som forbinder den tidligere landsret med arresten. </p><p>Nok er Viborg ikke Venedig, men begge byer har en Sukkenes Bro. I Viborg forbinder broen den tidligere Vestre Landsrets retsbygning og Arresthuset. I Venedig blev navnet Sukkenes Bro lanceret af den engelske digter Lord Byron for ca. 200 år siden. Han forestillede sig, hvordan fangerne ville sukke højlydt over deres sidste glimt af det skønne Venedig gennem broens vinduer, inden de blev ført til afsoning. I Viborg er det glimtet af friheden, før den dømte får sin dom i Landsretten, der skulle udløse det dybe suk. En legende i Venedig siger, at elskende kan se frem til evig forelskelse, hvis de kysser hinanden, mens de i solnedgangen passerer under Sukkenes Bro. Måske virker det også i Viborg? </p>",
  "POI_VESTRE_LANDSRET_OG_SUKKENES_BRO_NEXT_DESCRIPTION": "<p>Det næste punkt er stormklokken på Domkirkens tårn. Du kan se den, derfra hvor du står, men historien begynder først, når du nærmer dig Domkirkepladsen. Gå tilbage langs Sognegården og passér vejen til Domkirken.</p>",

  "POI_LAGKAGEHUSET_TITEL": "Lagkagehuset",
  "POI_LAGKAGEHUSET_SHORT_DESCRIPTION": "Vores vision er at tilbyde vores kunder en kompromisløs oplevelse",
  "POI_LAGKAGEHUSET_LONG_DESCRIPTION": "Ole Kristoffersen og Steen Skallebæk havde begge en vision om at revolutionere oplevelsen af brød. Det er grundlaget for fællesnavnet Lagkagehuset, som vi kender det i dag.",
  
  "POI_AWESOME_TITEL": "Awesome CPH",
  "POI_AWESOME_SHORT_DESCRIPTION": "Frisær i nærheden af Kultorvet",
  "POI_AWESOME_LONG_DESCRIPTION": "Hyggeligt sted, hvor du for den bedst mulige behandling af dit hår og god service og en lille røver med på vejen.",
  
  "POI_HUMAC_TITEL": "Humac",
  "POI_HUMAC_SHORT_DESCRIPTION": "Frisær i nærheden af Kultorvet",
  "POI_HUMAC_LONG_DESCRIPTION": "<h2>International Retail kæde.</h2><p>Humac A/S er 100% ejet af Inventive Retail Group, Moskva. Inventive Retail Group driver Monobrand butikker for en række kendte mærkevare producenter, heriblandt: Apple, Lego, Samsung, Sony, Nike, UNOde50, Prenatal, Street Beat.</p><p>Humac har solgt og serviceret Apple-produkter siden 1989, først under selskabet ”Apple Universitets Center”, siden er fusioner og sammenlægninger med islanske Öflun og norske OfficeLine resulteret i Humac A/S.</p><p>Humac står for at bringe HUman og MAC’s sammen og det har siden 1989 været vores målsætning at levere den optimale kundeoplevelse omkring køb og servicering af Apple’s produkter.</p><p>Humac er certificeret af Apple som Apple Premium Reseller (APR) kæde, og vi er den eneste i Danmark som har denne status og skal leve op til Apple’s krav omkring eksponering af produkter, uddannelsesniveau hos vores medarbejdere og kunne give en god kundeoplevelse – hver gang. APR certificeringen garanterer således kvalitet i form af højt serviceniveau og dybdegående viden omkring Apples produkter.</p><p>Humac er derved også den største selvstændige Apple Premium Reseller i Norden. 1. maj 2009 blev Humac købt af Inventive Retail Group - Europas største Apple Premium Reseller. 1. september 2014 overtog Humac Eplehuset’ s 7 butikker og 3 serviceværksteder i Danmark.</p><p>Humac’s hovedkontor ligger i Glostrup, København, hvor også vores Kundecenter holder til. Vi har i øjeblikket 22 butikker fordelt over hele landet (find din nærmeste butik her) og vi udbygger hele tiden med nye butikker.</p><h2>Humac Business</h2><p>Ud over vores APR konceptbutikker har vi også erhvervsafdelinger i henholdsvis København og Århus. Vores erhvervsafdelinger tilbyder effektive og professionelle IT-løsninger til alle typer virksomheder i dansk erhvervsliv. Vores kunder spænder lige fra enkeltmandsvirksomheder til større virksomheder med flere hundrede medarbejdere. Vi har en dybdegående viden om Apples produkter - og ikke mindst indgående viden om integration af Apple-produkter i Microsoft-platformen. I Danmark har vi solgt løsninger til den grafiske branche, uddannelsesinstitutioner, erhvervskunder og private siden 1989, og vores kompetente medarbejdere er specialister på disse områder. Læs mere om Humac Business her.</p><h2>Service & værksted</h2><p>Udover at være APR godkendt er Humac også godkendt som Apple Authorized Service Provider (AASP). Vi har 5 serviceafdelinger og egne værksteder fordelt i Danmark, alle centre som håndterer alle indleveringer af såvel Apple produkter som 3. parts produkter, der er købt hos Humac.*</p><p>*Som Apple Authorized Service Provider er vi forpligtet til at tage imod ALLE Apple produkter uanset, om de er købt hos os eller anden forhandler. Vi kan dog ikke modtage alle 3. part produkter, hvis de ikke er købt hos os.</p><p>Ud over Apple, er Humac også autoriseret servicepartner på Beats Audio produkter.</p><h2>Om Humac</h2><p>Humac er Nordens største Apple forhandler. Humac har pt. 22 Apple konceptbutikker i Danmark med over 250 ansatte. Vi er ejet af Inventive Retail Group som samlet driver over 350 Monobrand Retail butikker og har en årlig omsætning på over 750 mill. USD.</p>",
  
  "POI_HJEMME_TITEL": "Hjemme",
  "POI_HJEMME_SHORT_DESCRIPTION": "Der, hvor vi bor",
  "POI_HJEMME_LONG_DESCRIPTION": "<p>Dette er stedet, hvor vi bor; Solvej, Laura og Jakob</p>",
  "POI_HJEMME_NEXT_DESCRIPTION": "<p>Næste punkt på ruten er Det Hvide Hus længere nede ad vejen.</p>",

  "POI_DET_HVIDE_HUS_TITEL": "Det Hvide Hus",
  "POI_DET_HVIDE_HUS_SHORT_DESCRIPTION": "Ikke det samme Hvide Hus, som vi kender fra USA, men trods alt et hvidt hus",
  "POI_DET_HVIDE_HUS_LONG_DESCRIPTION": "<p>Dette hus er blevet gennemrenoveret i løbet af de sidste 2 år og fremstår nu elegant og hvidt</p>",
  "POI_DET_HVIDE_HUS_NEXT_DESCRIPTION": "<p>Næste punkt på ruten er den lille Filipinske kirke nede på Rådvadsvej. Fortsæt ned ad Støvnæs Allé og drej til venstre ad Ravneholmsvej. For enden af vejen drejer du til venstre ad Rådvadsvej.</p>",

  "POI_IGLESIA_NI_CRISTO_TITEL": "Iglesia Ni Cristo",
  "POI_IGLESIA_NI_CRISTO_SHORT_DESCRIPTION": "En lille kirke",
  "POI_IGLESIA_NI_CRISTO_LONG_DESCRIPTION": "<p>Iglesia ni Cristo INC, også kaldet Church of Christ eller Kristi Kirke er en kristen kirke etableret i Filippinerne i 1914 af Felix Manolo. INC er repræsenteret i 89 lande, herunder Danmark.</p>",
  "POI_IGLESIA_NI_CRISTO_NEXT_DESCRIPTION": "<p>Næste punkt på ruten er den lille kiosk i starten af Hjortholms Allé. Fortsæt ned til lyskrydset og drej til venstre. Kiosken kommer på venstre hånd.</p>",

  "POI_KIOSKEN_TITEL": "Kiosken",
  "POI_KIOSKEN_SHORT_DESCRIPTION": "Vores kiosk nede på hjørnet",
  "POI_KIOSKEN_LONG_DESCRIPTION": "<p>Kiosk er et navn for en avis- og bladforretning eller lignende (f.eks. bladkiosk, iskiosk osv.)</p></p>Ordet kommer fra det tyrkiske sprog, hvor det oprindelig var betegnelse for en havepavillon, og senere blev betegnelse for en pavillonlignende bygning, hvorfra der forhandles aviser m.m.</p>",
  "POI_KIOSKEN_NEXT_DESCRIPTION": "<p>Næste punkt på ruten er dér, hvor vi bor. Fortsæt et lille stykke længere op ad Hjortholms Allé. Bygningen kommer på din venstre hånd.</p>"
}